<img src="./src/wfw_logo_blue.png" width="256">

# REGULAMIN WYDARZENIA “WARSAW FURSUIT WALK 2024”

1. Warsaw FursuitWalk 2024”, zwane dalej “WFW 24”, jest wydarzeniem organizowanym przez osoby fizyczne (zwane dalej Organizatorami).
2. WFW 24 nie jest imprezą masową w rozumieniu ustawy Dz.U.2019.0.2170 t.j. - Ustawa z dnia 20 marca 2009 r. o bezpieczeństwie imprez masowych.
3. WFW 24 odbędzie się 1 czerwca 2024 o godzinie 11:00 na terenie Uniwersytetu Warszawskiego i Krakowskiego Przedmieścia w Warszawie.
4. Udział w wydarzeniu jest dobrowolny i bezpłatny. Wzięcie udziału w WFW 24 jest równoznaczne z akceptacją postanowień niniejszego regulaminu oraz polityki prywatności <tu link do polityki>.
5. Uczestnicy mogą zakupić dobrowolne, płatne identyfikatory z wydarzenia za pośrednictwem aplikacji WFW EM dostępnej pod adresem: https://t.me/WarsawFursuitWalkBot/app. Identyfikatory mają wyłącznie formę pamiątkową i nie są wymagane do wzięcia udziału w wydarzeniu.
6. Uczestnicy ponoszą za siebie pełną odpowiedzialność cywilno-prawną w trakcie trwania WFW
7. przypadku osób niepełnoletnich, odpowiedzialność za taką osobę ponoszą ich opiekunowie prawni.
   8.Osoby niepełnoletnie mogą brać udział w wydarzeniu tylko i wyłącznie pod opieką opiekuna prawnego lub po pisemnym wyrażeniu zgody przez opiekuna prawnego. Okazanie pisemnej zgody przed rozpoczęciem wydarzenia jest niezbędnym warunkiem udziału dla osoby niepełnoletniej pozostającej bez opieki opiekuna prawnego.
8. Organizatorzy oświadczają, że zapoznali się z Zarządzeniem Rektora nr 110 z dnia 12 września 2022 r. w sprawie zasad organizacji i bezpieczeństwa imprez oraz będą się do niego stosowali. Organizatorzy przyjmują do wiadomości, że w przypadku pojawienia się zagrożenia bezpieczeństwa osób uczestniczących w imprezie Kanclerz lub osoba przez niego upoważniona może przerwać imprezę lub nakazać ewakuację uczestników imprezy w trakcie jej trwania. W szczególnie nagłych przypadkach impreza może zostać przerwana przez kierownika jednostki organizacyjnej zarządzającej przedmiotem najmu, tj. przez dr hab. Daniela Przastka – Dziekana Wydziału Nauk Politycznych i Studiów Międzynarodowych UW, lub przez pracownika Sekcji Zabezpieczenia Obiektów Biura Gospodarczego
9. Organizatorzy zobowiązują się do: przestrzegania przepisów obowiązującego prawa, w tym autorskiego; zapewnienia środków bezpieczeństwa adekwatnych do rodzaju i czasu imprezy oraz liczby ich uczestników, a w razie potrzeby — zapewnienia udziału osób posiadających odpowiednie przeszkolenie w zakresie udzielania pierwszej pomocy i postępowania w sytuacjach kryzysowych, zapoznania uczestników zajęć z obowiązującą w obiekcie instrukcją bezpieczeństwa pożarowego, zasadą organizacji i prowadzenia ewakuacji w budynku, sposobu alarmowania służb ratowniczych i zasad użycia podręcznego sprzętu gaśniczego.
10. Obowiązkiem każdego uczestnika jest egzekwowanie i przestrzeganie przepisów wynikających z powszechnie obowiązującego prawa oraz wewnętrznych regulacji Uniwersytetu Warszawskiego.
11. Uczestnicy są zobowiązani do zachowania nieprzekraczającego obowiązujących norm społecznych, również podczas korzystania z kanałów informacyjnych wydarzenia oraz aplikacji WFW EM.
12. Stroje uczestników nie mogą zawierać elementów erotycznych, sugerujących przemoc, nienawiść rasową, narodową lub religijną, wyrażających skrajne poglądy polityczne, religijne lub społeczne.
13. Organizatorzy zastrzegają sobie prawo do niedopuszczenia lub usunięcia uczestnika wydarzenia w wypadku łamania regulaminu lub zaburzania przebiegu WFW 24.
14. Organizatorzy zastrzegają sobie prawo do odmowy wydruku pamiątkowego identyfikatora w przypadku, gdy przesłany obrazek jest sprzeczny z prawem lub dobrymi obyczajami, a w szczególności zawiera odniesienia lub sugestie dotyczące przemocy, nagości, propagowania skrajnych ideologii, ustrojów lub partii politycznych, które przedstawiają podobizny osób trzecich, łamią autorskie lub majątkowe prawa autorskie.
15. Organizatorzy zastrzegają sobie prawo do modyfikacji niniejszego regulaminu oraz przebiegu WFW 24, w tym całkowitego odwołania wydarzenia.
